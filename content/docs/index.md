---
description: ''
sidebar: 'docs'
next: '/docs/translation/'
---

# Пара слів про нас

## Як з'явився цей проєкт

29 жовтня 2020 року команда MDN Web Docs [анонсувала](https://hacks.mozilla.org/2020/10/mdn-web-docs-evolves-lowdown-on-the-upcoming-new-platform/) зміну курсу платформи й загальний рефакторинг системи. І хоча загалом це були дуже корисні зміни, які вирішили дуже багато проблем, одним із сумних наслідків цієї зміни стала [відмова від більшості локалізацій, окрім чотирьох](https://hacks.mozilla.org/2020/12/an-update-on-mdn-web-docs-localization-strategy/). І хоча потім цей список дещо розширився, українські переклади туди не потрапили. Рішення остаточне, і [оскарженню не підлягає](https://github.com/mdn/translated-content/discussions/1321).

Цей проєкт — це спроба організувати україномовне товариство, і зробити величезну базу знань MDN доступною і для україномовних користувачів

## Як це працює

Парадоксально, але такий проєкт став можливим саме завдяки тому, що MDN мігрували на нову платформу Yari. Зараз весь вміст знаходиться у [репозиторії на GitHub](https://github.com/mdn/content), під відкритою ліцензією.
Разом з тим, Yari — це все ще дуже потужна платформа, яка, на додачу, дещо зав'язана на брендинг Мозілли. Тому ми вирішили зробити окрему реалізацію платформи, максимально просту, і заточену під наші потреби

## Цікаво? Приєднуйтеся!

Це відкритий проєкт, розробка ведеться на [GitHub](https://github.com/webdoky). Ви можете допомогти нам із:

- Перекладом текстів і статей.
- Пошуком помилок у текстах. Якщо ви помітили помилку — створіть [issue на GitHub](https://github.com/webdoky/content/issues), це допоможе нам стати краще
- Пошуком проблем на платформі. Якщо ви знайшли проблему — створіть [issue на GitHub](https://github.com/webdoky/platform)
- Виправленням проблем у текстах, і на платформі
- Втіленням нових ідей

## Як долучитися

Це відкритий проєкт, і ми ласкаво просимо всіх охочих долучитися.

Якщо ви маєте бажання приєднатися до роботи над платформою — найкраще буде почати з цього [репозиторію на GitHub](https://github.com/webdoky/platform).

Якщо ж вас більше цікавить переклад і робота з текстом — зверніть увагу на [цей репозиторій](https://github.com/webdoky/content/issues), вся робота з наповненням вебсайту ведеться тут.

Багато запитань і не знаєте, з чого почати? Завітайте до нашого робочого чату [https://t.me/joinchat/MJoYPUoF0Ys0ZjEy](https://t.me/joinchat/MJoYPUoF0Ys0ZjEy).

Також ви можете надіслати нам листа поштою на [info@webdoky.org](mailto:info@webdoky.org)